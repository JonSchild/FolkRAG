DOMESTIC WORKERS UNITED 
Interview afc2015027_03460_ms02 
Marie Ketlaine Antoine interviewed by Ninaj Raoul 
Interview conducted in Haitian Creole. For translation, see: afc2015027_03460_ms03. 
Kreyòl Transcription 
00:00 - 00:05 
Silence  
00:05 - 00:28 
No Kreyòl 
00:28 - 00:40 
No Kreyòl 
00:40 - 00:44 
No Kreyòl 
00:44 - 00:50  
Unknown Voice: Gen plizyè Marie e pou sa... 
R: M bliye se an Kreyòl pou m fè l, tèlman anglè ou bon. 
Unknown Voice: Oh, monchè... 
00:50 - 01:11  
Ninaj Raoul (R): Kouman w rele? Marie Ketlaine Antoine 
(A): Mwen rele Ketlaine.  
R: Epi ki travay ou fè? 
A: Mwen fè babysit. 
R: Ki kote w rete? 
A: Mwen rete Queens, Rosedale. 
R: Mhm. Lè w babysit, ou gen plizyè timoun oubyen diferen timoun? 
A: Mwen travay primye babysit mwen se te de timoun, dezyèm babysit mwen se twa timoun. 
01:11 - 01:29 R: Ok, epi, um, ki kote w sòti, ki kote w fèt? 
Domestic Workers United 
 afc2015/027
1
A: Bon, se lòt moun ki endike mwen epi mwen rive nan travay lan epi mwen kontinye travay. 
01:29 - 01:47  
R: E konbyen tan w ap fè travay sa? 
A: Mwen gen apeprè en nan. 
R: Epi depi en nan sa, depi ou vin isit? 
A: Yea. 
Ρ:¨Οκ, σο, εν ναν, πλισ κε εν ναν? 
R:  
A: En nan e kèlke mwa. 
R: Epi nan konbyen pozisyon, nan konbyen kay ou travay? 
A: M travay nan de kay.  
01:47 - 01:52 
R: Nan de kay depi w vini? 
A: Yea. 
R: Okay. 
01:52 - 02:15 
No Kreyòl 
02:15 - 02:30  
R: Premye paj la se te baz yo men lòt kesyon pral rantre plis epi ou gen dwa elabore si ou vle, si 
ou vle, si ou santi sa...So, èske w ka di m ki, ki, kouman on jou nòmal sanble lè w ap travay ki 
kalite responsablite ou genyen nan travay la?  
02:30 - 02:59  
A: Bon, jan de travay sa lè w fè li, ou rantre a setè dimaten pou sòti a katrè, primye travay la, e 
lè w antre ou gen timoun yo pou jere, pou benyen, pou fè manje, pou fè yo manje, pou fè yo 
dòmi, sa ki pral lekòl pou pwòpte pou yo al lekòl, epi pou sa k ap kriye pou fè yo pe pou karese 
yo tou sa, pou jere yo tankou son manman. 
02:59 - 03:27  
R: Ok. Epi lè konsa se pou konbyen timoun? 
Domestic Workers United 
 afc2015/027
2
A: De timoun.  
 
R: Okay, ki laj yo? 
 
A: Youn gen dezan, lòt la genyen sètan. 
 
R:  
Epi, ki kalite um, skill ou bezwen pou fè kalite travay sa? A: Bon, kalite ou dwe genyen pou fè 
jan de travay sa se kalite on manman, yon vrè manman... 
 
03:27 - 03:48 
...paske si ou pa on vrè manman, se on travay kap difisil anpil pou ou paske lè timoun lan li 
menm lè manman l pati kite li, ou oblije ba li tout  afeksyon ou ta dwe bay pitit ou ki pou fè 
timoun lan vin abitye avèk ou, ki pou fè timoun lan renmen w, e pou fè ke timoun lan tou pa 
chagren nan kay la. 
 
03:38 – 04:06 
A: Bon, kalite antrènman ke se ou menm, nan jan de djòb sa, se ou ki dwe antrene tèt ou, otan 
ke on bon manman. 
 
R: Okay.  
 
04:06 - 04:31  
R: Èske gen spesyalis, fason ou ka spesyalize, nan travay, ke ou menm ka spesyalize nan  
nan travay sa yo? 
 
A: Um, fason ke ou kapab spesyalize ou se... 
 
R: Tankou ou menm pèsonèlman, èske ou konsidere ke ou gen, ou spesyalize nan...? 
 
A: Wi, m gen kalite pou m fè l. 
 
04:31 - 04:55 R: Pa egzanp, ki kalite timoun ou travay...? 
 
A: Mwen travay avèk timoun ki dezòd anpil. Mwen travay avèk timoun ki bezwen afeksyon. E lè 
ke timoun lan bezwen afeksyon, li gen pou fè tout jounen an ap kriye, paske l chagren de 
manman l fòk li jwenn, fòk li jwenn on bagay lakay ou ki pou fè ke l bliye ke manman an pa la. 
 
04:55 - 05:13  
...ou dwe ba li tout afeksyon ki genyen, tout akèy ki genyen antan ke yon responsabilite ke w 
dwe genyen. Paske osito ke ou kite kay ou, ou vin jwenn timoun sa, ou sipoze rete antan ke  
manman. Ou sipoze vin fè on manman pou timoun sa.  
 
05:13 - 05:36  
Domestic Workers United 
 afc2015/027
3
R: Èske ou travay avèk timoun ki bezwen spesyal? 
 
A: Wi, m travay avèk youn deja ki gen pwoblèm mantal... 
 
R: Mhm 
 
A:  ...kote ke timoun sa ou sipoze tanzantan w ap siveye l. Tanzantan pou ou ap gade, pou ou ap 
voye zye sou li, pou ou ap pran l mete chita bò kote ou, paske se on timoun ki manke bon sans 
li. 
 
R: Mhm. 
 
05:36 - 05:56  
A: Se on timoun si ou pa siveye l, li ka kouri nan lari a. Si ou pa siveye l, li ka kraze tou sa ki gen 
anndan an. Timoun sa a ou dwe pòte on zye ki reyèlman, sou li. Kote ke ou sipoze ba li tout 
lwazi ki genyen men pandan w ap ba l lwazi la, a limitasyon. 
 
05:56 - 06:05  
R: Èske se tankou on timoun ki otistik? 
 
A: Yes. 
 
R: Otistik. E ki eksperyans ou genyen ki fè w ke ou ka spesyalize nan sa oubyen pou okipe...? 
 
06:05 - 06:23  
A: Bon, eksperyans ke m genyen, mwen fè douzan map travay nan edikasyon Ayiti kote ke m 
travay ak tout jan de timoun. M resevwa tout jan de timoun nan lekòl. Kote ke w konn kouman 
pou jere tout kalite timoun ke w rankontre. 
 
06:23 - 06:48  
R: Mhm. Lè w ap okipe on timoun, ki jan ou ka fè yo dòmi lè lè a rive pou dòmi? 
 
A: Lè w ap okipe on timoun, kan lè l rive pou dòmi, si ou se on bon manman, w ap wè e w ap 
pran timoun sa a e depi ou fin benyen li, ou remake vant li plen, epi ou pran timoun lan... 
 
06:48 - 07:08  
...pi bon fason ke w kapab fè on timoun dòmi se chante pou li. Se mete li sou ponyèt ou, epi 
chante pou li, bat do li, karese l, pase men nan tèt li, tou sa...epi timoun sa li menm, li pral santi 
ke li jwenn afeksyon li t ap chèche an paske w ap chante pou li... 
 
07:08 - 07:25  
...tankou mwen g on timoun ki te rele "Carla" epi depi w wè l bezwen dòmi li gen pou l kriye, li 
kriye, li kriye lè sa li poko abitye ansanm m, epi kan m vin abitye ansanm avèk li, epi kounyea m 
Domestic Workers United 
 afc2015/027
4
konmanse, m fè on chante ki rele "Carla dodo titi, dodo titi" epi avèk sa m ap karese l, karese l, 
epi jisaske dòmi pran l... 
 
07:25 - 07:50  
...kounyea lè ke l bezwen dòmi, lè vin abitye ak sa, w ap wè l jis sòti kote l sòti epi li monte sou 
mwen epi li tou rete sou epòl mwen epi l ap gade m fiks pou m chante pou li pou m ka fè l 
dòmi. 
 
R: Okay. Ou konnen timoun yo, yo renmen, lè souvan, yo  renmen manje fridòdòy avèk bagay 
sikre. Kisa...èske gen bagay ou konn fè pou fè timoun yo manje "vegetab" oubyen bon manje ki 
bon pou yo? 
 
07:50 - 08:13  
A: Um, timoun, de nesans timoun pa renmen manje men ou sipoze mete yo nan on fason pou 
fè timoun lan manje. Nanpwen pi bon fason ou kapab fè on timoun manje se an machan. 
Pandan timoun lan ap mache, w ap mache dèyè l, w ap jwe avè l epi w ap mete kiyè nan bouch 
li, w ap ri avè l epi w ap mete nan bouch li.  
 
08:13 - 08:39  
R: Okay. Èske ou pa janm "use" um, tankou bagay natirèl pou ede timoun ki malad, pa egzanp, 
lè y ap fè dan oubyen ou konnen lè yo, sa konn fè yo mal lè y ap fè dan, okay, nenpòt bagay, 
tankou sa yo rele an anglè "homeopathic" natirèl? 
 
08:39 - 09:01  
A: An Ayiti, wi. Tankou mwen gen pitit mwen, mwen se enfimyè, menm m toujou itilize fèy. 
Tankou fèy mwen itilize pou lè y ap fè dan sitou se yon fèy ki rele "chyendan" yon flè ke ou pran 
pou timoun lan, epi kounyea la, ou tranpe l nan dlo epi ou bay timoun lan bwè. 
 
09:01 - 09:30  
A: Avèk sa, paske depi timoun lan ap fè dan, pafwa l gen djaye oubyen l gen bouton oubyen l 
vomi. Depi ou bay timoun lan sa, li pa gen anyen ki ka rive l. Oubyen gen on lòt fèy ki rele...o, m 
pa sonje non li, se on ti fèy blan... 
 
R: Mhm 
 
A: Epi ou jis bouyi dlo... 
 
Unknown voice: Flè dan. 
 
A: Flè dan? 
 
R: Mhm. 
 
Domestic Workers United 
 afc2015/027
5
A: Ou jis bouyi dlo epi ou vide sou li tou epi ou bay timoun nan jis bou lave tout dlo dan an pou l 
pa ba l bouton ni pou l pa bay l djare. 
 
09:30 - 09:40 
R: Okay. Èske gen bagay ke petèt nan, pandan ke w nan travay la ke w aprann patwon w? 
 
09:40 - 10:11  
A: Woy. Um, mwen aprann manman pitit lan kouman pou l ba l manje. Paske mwen gen ti 
"Carla" s on timoun ki pa t janm manje. Men osito ke mwen vin ap travay avè l, li vin manje. 
Menm lè l pa manje kantite on timoun ta dwe manje, men li manje, li bwè lèt, li bwè ji. Men 
avan sa, li pa tkonn manje. Mwen aprann manman an kouman pou l ba l manje. Lè l ap kriye 
tou, m aprann manman an kijan pou fè. Tou sa epi ki vin fè manman vin abitye ansanm avèk li 
kote ke li manje. 
 
10:11 - 10:35  
R: Okay. Ki pati nan travay la, ki pati nan djòb la ke ou plis renmen? 
 
A: Pati nan djòb la ke mwen plis renmen se rete ak timoun lan, karese l, kote ke timoun lan ap 
ba w afeksyon. Paske m pa gen timoun isi, men m gen timoun an Ayiti. Kan m avèk timoun lan, 
li vin fè m sonje timoun mwen yo epi sa vin fè ke m jwenn yon afeksyon tankou se timoun 
mwen.  
 
10:35 - 11:01  
R: Epi ki pati nan djòb la ou pa renmen...ou plis pa renmen? A: Bon, m gen anpil bagay ke m pa 
renmen nan djòb la. Sa ke mwen pa renmen se fason ke patwon an li menm li jere w antan ke 
moun k ap travay avè l. Lè ke w ap travay ansanm avèk li, li sitou pran w tankou on moun ki rete 
avèk li... 
 
11:01 - 11:31   
sa l vle, li pale lèd avèk ou jan l vle. Tankou pa egzanp, si moun nan ta pran on ji li lage atè a epi 
swa ou t ap benyen timoun lan ou pa t gentan siye ji a, lè l vini, li pale avèk ou di. Oubyen lè l 
pou l peye w tou, li toujou mal pou l peye w. Li... djòb la, pou li menm, vini an bon pou li men 
peye w lan, si pi gwo pwoblèm ke l ka genyen se peye w.  
 
11:31 - 12:03  
R: Lè w di li mal pou l peye a, èske w ka bay on egzanp?  
 
A: Bon, mal pou peye w sa vle di ou travay sèt jou pou li, oubyen ou travay sis jou, lè pou l peye 
ou, l a peye w sou de semenn. E li te genyen mo avèk ou l ap peye w chak semenn. R: Mhm.  
 
A: Chak lè semenn lan rive, li toujou gen on grate tèt, pou l di w konsa ke li poko gen kòb la, li 
gen bil pou peye, tann li.. 
R: Mhm. 
 
Domestic Workers United 
 afc2015/027
6
A: ... epi swa l ban w kòb la l manke oubyen l a peye w de semenn ...lè l peye w de semenn lan, l 
ap peye w on semen sou de semenn, epi kòb manke.  
 
12:03 - 12:35   
R: Kijan relasyon w ye avèk moun ou ap travay kounyea?  
 
A: Bon, nou g on relasyon ETWAT (?) kote ke yo santi ke mwen nesesè pou timoun lan, mwen 
nesesè pou yo, sòf ke yo pa peye jan yo ta dwe peye.  
 
R: Okay. Èske gen relasyon ke we genyen avèk timoun ou te travay avan, um, ke w sonje anpil? 
Menm si se on nan yon bon fason oubyen on move fason? 
 
12:35 - 13:00   
A: Wi. Timoun yo m travay avan an, sa ke mwen sonje, se afeksyon ke l ban mwen chak fwa pou 
l dòmi. Pou l monte sou mwen epi pou m karese pou m fè l dòmi.  R: Mhm. Kijan ou jere, um, 
santiman emosyonèl ou avèk timoun yo avèk fanmi yo ke ou travay avèk yo? 
 
13:00 - 13:29   
A: Good kesyon. Um, timoun lan pafwa gen bagay li ka fè ou gade l ou santi ke ou ta ba li on tap 
pou sa l fè a. Men lè w vin gade se on bebe l ye, li pa konn sa l ap fè an. Ou jere yon fason pou di 
l non, "ou pa dwe fè sa, sa pa bon" epi pou l pa refè l ankò. Epi jis ou jere emosyon ou pou 
konnen ke s on timoun li ye.. 
. 
13:29 - 13:59  
...menm lè ke l fè nenpòt bagay ou oblije, um, kouman m ta di sa, sitire l nan sa l ke l fè a, epi 
pou, pou karese l pou l pa refè l ankò.  
 
R: Okay. Èske w panse kantite tan w ap travay, kantite èd tan ke w ap fè epi jou tankou jou de 
fèt sa yo èske yo respekte yo? 
 
A: Non. 
 
R: Ou pa vle elabora sou sa? Pa egzanp?  (laughter) 
 
13:59 - 14:25  
A: Bon, kouman yo pa respekte...? Pa egzanp, moun la mande w pou travay pou li senk jou on 
premye tan, epi kan w konmanse travay, apre sa l di w pou travay sis jou. Epi li pa, li pa peye w 
pou è de tan, li pa peye w pa jou, li jis peye w menm kòb la, pa egzanp, si w t ap travay $250 
pou li pou senk jou... 
 
14:25 - 14:51  
...ke l mete on lòt jou, ou toujou travay pou menm $250 ke l... ou te gen on lè avèk li, de 7è a 
3:30, li vini a 5è, li toujou peye w menm kòb la ke l pa respekte.  
 
Domestic Workers United 
 afc2015/027
7
R: Èske, èske w ka di ke ou menm swa nan eksperyans pa ou oubyen nan okenn lòt travay ke w 
konnen, ke, èske konnen si yo eksplwate yo poutèt statis imigrasyon yo? 
 
14:51 - 15:26  
A: Anpil fwa. Anpil fwa, lè ke moun lan gen yon pwoblèm nan stati imigrasyon li, pafwa asèlman 
seksyèl sou moun lan. Pafwa, lè w al travay pou moun lan pou l peye si se on gason, pou l peye 
ou, li tyen aske l kouche w.   
 
R: Mhm.     
 
A: Pou l peye w lajan paske li konnen ke ou pa korèk e ou pa gen okenn, ou pa konn okenn kote 
pou al pòt plent pou li.  Li jis ap abize w nan on fason. Kounyea se ou menm ki pou jere tèt ou 
nan on fason pou di, bon, ou p ap pran nan pyèj  sa oubyen pou kite travay la...  
 
15:26 - 15:52  
σε σςα απρανν ο α λεσε. Παφςα σε σα υο τοθξοθ μετε δεωαν ς. 
 
R: Èske w pa janm pataje bagay kiltirèl de, um, eritaj ou oubyen fanmi ou, um, pou asiste nan 
travay ou ap fè? Pa egzanp, manje, kalite manje, langaj ou, kont epi kwayans? 
 
A: Non.  
 
15:52 - 16:12  
R: Non? Because, se menm (unclear) yo. 
 
Unknown voice: Rete senk minit.  
 
R: Ok, mèsi. 
 
(laughter in the background) 
 
R: Um, kouman w fè pou balanse vi pèsonèl ou avèk vi fanmi ou avèk vi travay ou? 
 
16:12 - 16:34  
A: Bon, pafwa, ou oblije mete w nan on fason pou w kapab viv avèk moun ke w ap travay la. 
Pafwa se pa vle ou ta vle viv konsa, men pwiske ke ou konnen ke ou bezwen peye bil, ou 
bezwen fè on seri de bagay, ou oblije mete w n on fason ke moun lan li menm li, li mande w 
pou mete w... 
 
16:34 - 16:49  
...pafwa w oblije, si moun lan pa egzanp, ou menm ou konnen ke lakay ou ou t ap fè sa epi lè w 
rive moun lan di w fè sa, w oblije mete w on fason ou jere tèt ou jis pou fè l paske ou bezwen 
lajan an. 
 
Domestic Workers United 
 afc2015/027
8
R: Ok. 
 
16:49 - 17:19  
R: Èske w pa janm manm oubyen patisipe nan okenn òganizasyon oubyen gwoup pandan ke w 
isit?  
 
A: Pou isi, non. M pa manm okenn òganizasyon.  
 
R: Mhm, e patisipasyon, èske w patisipe nan on lòt kote? travay? 
 
A: Wi... isit, isit nan Human Rights...uh, Women... 
 
R: (laughter) Haitian Women for Haitian Refugees. 
 
A: Haitian Women Refugees (laughter) 
 
R: Ok. Ou gendwa di "Fanm Ayisyen..." 
 
A: Fanm Ayisyen pou Refije Ayisyen. (laughter) 
 
17:19 - 17:46  
R: Um, lè w ap fè travay nan kay, èske w santi ou fè pati de on gwoup, on gwoup ki pi laj? 
 
A: Non. Lè w ap fè travay nan kay ou vin santi w restrè paske ou pa gen pèsonn moun pou pale. 
Ou jis rete fenmen sou ou menm. Patwon an sòti, li pase tout jounen deyò, w oblije rete 
anndan kay la avèk timoun lan, menm lè l abize w, ou pa gen anyen ou ka di, ou pa gen okenn 
pèsonn pou pale. 
 
R: Mhm. 
 
17:46 - 18:04  
A: Se ou menm, avèk kay la ak timoun yo. 
 
R: Yea. Okay. Pouki, poukisa ou vin, kouman w pa on manm, m ap di, ou patisipe nan aktivite 
Domestic Workers United epi kouman w fè tande pale de yo? 
 
18:04 - 18:29  
A: Ok. Mwen patisipe nan Domestic Workers se paske mwen santi ke se yon gwoup k ap fè bon 
travay kote ke l ap ede travayè konnen dwa yo, konnen ki direksyon pou yo pran. Um, kote ke li 
montre w lè ke on patwon fè w on bagay ki mal, men ki lwa ki di ou ka pote plent... 
 
18:29 - 18:54  
...men ki lwa ki bon pou ou, tou sa, se s ak fè mwen patisipe. E mwen konnen l pa, um, Fanm 
Ayisyen pou Refije Ayisyen. 
Domestic Workers United 
 afc2015/027
9
 
R: Ok. Um, ki diferans li fè pou ou, ou panse, kisa l vle di pou ou lwa yo ke yo pase, Domestic 
Workers Bill of Rights, Lwa ke nou t ap pale, lwa ke yo pase nan 2010. Ki efè li ka gen sou ou? 
 
18:54 - 19:23  
A: Diferans ke l fè sou mwen, li fè pou mwen, se pa rapò avan ke mwen te konnen Domestic 
Workers, avan ke m te konnen travay ke l t ap fè, lwa ke l te pase. Mwen ta soufri anpil de on 
seri de bagay ke patwon m t ap fè m. But kounyea avèk lwa ke yo vin pase ki bon pou travayè, 
kounyea mwen jwenn posibilite kote ke mwen, mwen gen avantaj, si on patwon fè m on bagay 
ki mal... 
 
19:23 - 19:52  
...mwen gen on lwa ki di mwen kapab pote plent oubyen mwen gen on lwa ki di ke m pa dwe 
aksepte sa nan men patwon. 
 
R: Ok. Kisa ou ta renmen wè ki fèt, um, nan lavni pou Bill of Rights, pou lwa yo ki pase? 
 
A: Sa mwen ta renmen ki fèt, se sou lajan moun yo ap touche...  
 
R: Mhm. 
 
19:52 - 20:21 
A: ...Kote ke, pafwa lè w ap travay pou on ajènsi, ajènsi an peye won fason epi lè w ap travay 
nan kay, se pa menm fason on ke yo gade w. Pafwa lè w ap travay pou on ajènsi ou gen on 
stati imigrasyon ki nòmal, kote ke ajènsi an gade w nan on fason e lè w ap travay nan on kay, 
kote ke patwon an gade w tankou on esklav. 
 
 
20:21 - 20:43  
A: ... En, li abize w li pa peye w nòmal. De, li pa peye w tout è ou fè w ap travay. Twa, li pa ba w 
konje. Ou travay kantite tan l di an, e menm lè w t ap fè sizan, dizan travay ansanm avèk li, 
li toujou kenbe menm rit lan, li pa janm gen anyen ke l chanje paske li la l ap abize we tankou on 
esklav. 
 
20:43 - 21:15 R: Èske w panse ke nan kominote pa wa, ke w antre, èske w 
panse ke ase moun ki okouran de lwa sa? 
 
A: De lwa Domestic Worker a? 
 
R: Mhm. 
 
A: Non, se pa on bagay ki okouran, ki, ki fè anpil mach. 
 
R: Poukisa ou panse travay Domestic Workers United lan enpòtan pou travayè? 
Domestic Workers United 
 afc2015/027
10
 
A: Mwen sot di la talè an...(laughter) s ak fè mwen panse li enpòtan se paske l ap fè tout 
anplwaye konnen lwa yo, konnen sa, ki direksyon... 
 
21:15 - 21:41  
...ke yo dwe pran lè yon, unh, patwon fè yo on bagay ki mal. 
 
R: Èske yo, èske ou satisfè avèk enpak la ke lwa a fè?  
 
A: Enpak ke l fè sou patwon an mwen satisfè avèk li.  
 
R: E kisa ou ta vle pou moun, pou politisyen w ki, ki, um, kisa w ta renmen yo konnen, moun ki 
vote sou kalite lwa sa yo? 
 
21:41 - 22:10  
A: Sa mwen ta renmen yo konnen se konnen fason ke patwon an ap trete yon moun k ap travay 
ansanm avèk li e kouman pou yo ta fè patwon an konnen e devwa yo anvè moun k ap travay 
ansanm avèk yo. 
 
R: Ok. E ou menm pèsonèlman, kisa sòt de edikasyon ou ta renmen...si gen on bagay ou ta 
renmen aprann, pou pran skilloubyen edikasyon...? 
 
22:10 - 22:39  
A: Bon, rèv mwen se devni on doktè. 
 
R: Ok. Ki skill ou panse Domestic Workers United ka aprann ou? Oubyen si gen training, 
antrènman, fòmasyon... 
 
A: Bon, kalite ke mwen konnen Domestic Workers kapab aprann mwen se konnen kouman pou 
m travay, epi konnen lwa travay mwen, epi, um... 
 
22:39 - 23:07  
...konnen um, kouman m ka di sa, ki, kouman yon patwon dwe jere m antan ke travayè.  
 
R: Ok. Èske ou pa gen on dènye mo a ta renmen pataje avèk nou? 
 
A: Bon, sa m ta renmen pataje ansanm avèk nou kòm dènye mo se mwen kontan anpil pou 
travay Domestic Worker ap fè. E ke m ap mande Domestic Worker pou l vanse pou pi devan 
avèk travay li a... 
 
23:07 - 23:44  
... paske nou menm antan kòm travayè nou bezwen plis ke sa toujou. Tankou, jou ferye yo, nou 
bezwen yo, kantite lajan yo ke n ap touche yo, yo minim, yo pa ka regle anyen pou nou, antan 
Domestic Workers United 
 afc2015/027
11
ke travayè ki fè travay domestik. E ke fason ke y ap trete nou, nou t ap bezwen plis, pi bon 
trètman ke sa. M ta renmen ke Domestic Workers travay plis sou sa. 
  
R: Ok. Mèsi anpil. 
 
A: Mèsi. 
 
R: Okay, that was good. 
 
Domestic Workers United 
 afc2015/027
12
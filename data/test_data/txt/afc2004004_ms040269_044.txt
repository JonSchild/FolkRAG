The stane’s awa, the stanes’s awa.
A little thing to tak, man.
And here’s a health !  True Scottish herts !
The lads wha brocht it back, man.

THE SCOTTISH VOLUNTEERS

On  Christmas  Day,   nineteen-fifty,
We  gaed   a-volunteeran :
We  gruppt oor Stane and fotch it hame
An  left  the  bobbies  sweiran.
--O,  up  an  volunteer !

As we gaed doun  bi  London  Toun,
We drappt in on the Dean-o ;
Wi some ootside and some inside,
A  bonnie  Christmas  scene-o.
--O,  up  and  volunteer !

At Brummagen  'twis still a. m.,
Wi Stane an aa in order ;
A mile, a mile ayont Carlisle,
An we wur owre the border.
--O,  up  and  volunteer.

An,  nou  the  bonnie  wee  chuckie's  hame,
We've Geordie whaur we want him.
His breeks sall faa, an winds sall blaw
An birl aroun his bantam.
--O,  up  and  volunteer!

On  Christmas  Day,  nineteen-fifty,
We gaed a-volunteeran :
We gruppt  oor  Stane  and  fotch  it  hame.
--O, up an gie a cheeran !
--O,  up  and  volunteer !
(Tune :  Get up an Bar the Door)



Transcribed and reviewed by volunteers participating in the By The People project at crowd.loc.gov.